<?xml version="1.0" encoding="UTF-8"?>
<xml> 
<div id="1">
	<h2><br/>Hoe onzeker ingrepen zijn</h2>
	<em>
		In dit verhaal gaan we kijken naar een aantal fictieve typische ingrepen uit "Ruimte voor de Rivier", en hoe onzekerheid de modelvoorspellingen beïnvloedt. Dit verhaal is gebaseerd op een <a href='#' onclick="toggleApp(2);">wetenschappelijk artikel gepubliceerd in NHESS</a>. 
	</em>
</div>
<div id="2">
	We kijken naar de Waal, de grootste benedenstroomse tak van de Rijn. 
	<br/>
	<br/>
	Zit je op een mobiele telefoon? Klik op <i class="fas fa-arrow-left"></i> om de map te bekijken!

</div>
<div id="3">
	Ons studiegebied is de rivierbocht van St. Andries. Doordat de dijken hier dicht op de rivier staan, ontstaat hier een flessenhals die bij hoge rivierafvoeren voor opstuwing zorgt. Onze doelstelling is om de waterstand bij hoge rivierafvoer* terug te dringen. 
	<br/>
	<br/>
	<em>* We noemen dat de 'ontwerpafvoer'. De ontwerpafvoer voor de Waal is ongeveer  10 olympische zwembaden per seconde. Dit komt ongeveer eens in de 1250 jaar voor. </em>
</div>
<div id="4">
	We berekenen de waterstanden tijdens de ontwerpafvoer met een gedetailleerd computermodel. Deze staan hierboven weergegeven. Zoals je ziet, zien we niet één lijn, maar gekleurde banden. 
	<br/>
	<br/>
	Dit zijn 'onzekerheidsintervallen'. Deze onzekerheid komt doordat we niet precies weten welke weerstand de rivierbedding en begroeiing in de uiterwaard geven aan de stroming. We kunnen het wel ongeveer beschrijven met kansen. Dit noemen we 'onzekerheidsanalyse'.  
</div>
<div id="5">
	We kunnen beter bekijken hoe groot de onzekerheid door de gemiddelde waterstand ervan af te trekken. 
	Dit is de onzekerheid in de absolute waterstanden, die zoals je ziet in de orde van tientallen centimers is. 
	<br/>
	<br/>
	Betekent dit dat de onzekerheid van voorspelde effecten ook zo groot is? Kunnen we dan een waterstandsdaling van 8 cm* wel voorspellen? 
	Dit hebben we doorgerekend voor verschillende ingrepen.. 
	<br/>
	<br/>
	(*Dit is het verwachtte maximale effect van de kribverlaging op de Waal!)
</div>
<div id="6">
	Door uiterwaardvegetatie te verwijderen kan water makkelijker doorstromen. Hierdoor gaat de waterstand omlaag, zoals we hier zien. 
	<br/>
	<br/>
	Het gemiddelde effect is ongeveer 28 cm op rivierkilometer 912. Maar de onzekerheid van dit maximale effect is redelijk groot, met een 90% betrouwbaarheidsinterval tussen de 15 cm en 41 cm. 
</div>
<div id="7">
	Een andere ingreep is het aanleggen van nevengeulen. 
	Nevengeulen zorgen voor een daling van de waterstaand doordat ze (1) lager liggen dan de gemiddelde uiterwaard en (2) minder stromingsweerstand geven. 
	<br/>
	<br/>
	De gemiddelde waterstandsdaling is nu 36 cm, weer op rivierkilometer 912. We zien ook dat de onzekerheid van deze ingreep veel kleiner is, dan het maaien van vegetatie.
</div>
<div id="8">
	In mijn onderzoek hebben we een groot aantal ingrepen vergeleken. Hieruit kwamen de volgende vuistregels:
	<br/>
	<br/>
	<ul>
		<li> Een grote effectonzekerheid als er veel moet worden ingegrepen voor een beperkt effect (zoals hier met het verwijderen van vegetatie)
		<li> Een kleine effectonzekerheid als veel kan worden bereikt met een relatief kleine ingreep (zoals hier met het aanleggen van nevengeulen)
	</ul>
	<br/>
	<br/>
	Wil je meer weten? Ontdek de andere maatregelen, zoals dijkverlegging, in deze app. Je kan ook onze publicatie <a href="#" onclick="toggleApp(2)"> erbij pakken</a>. 
</div>
</xml>